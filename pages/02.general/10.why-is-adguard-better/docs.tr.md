---
title: 'AdGuard Neden Diğer Reklam Engelleyicilerden Daha İyi'
taxonomy:
    category:
        - docs
visible: true
---

AdGuard, sürekli olarak diğer reklam engelleyiciler (AdblockPlus, Adblock vb) ile karşılaştırılıyor. Bu makalede AdGuard'ın neden daha iyi olduğunu anlatmaya çalışacağız.

Adguard'ın avantajları büyük oranda tarayıcı uzantılarına uygulanan sınırlamalardan kaynaklanıyor. AdblockPlus ve Adblock'un teknolojileri bazı reklamları engellemek için yeterli değil. Adguard ise sayfa henüz tarayıcıya yüklenmeden önce sayfayı gözden geçirir, tüm reklam öğelerini kaldırır. Eklentiler, bir tarayıcıdaki reklam engelleme özelliklerine bağlı olarak farklı bir prensiplerle çalışır, reklamları engellemek için sayfalar yüklendikten sonra gözden geçirmeye başlarlar. Bu zamana kadar Adblock kullandıysanız bilirsiniz, reklamların "göz kırpması" gibi yüklenip, kaybolduğunu görmüşsünüzdür.

![](https://raw.githubusercontent.com/AdguardTeam/AdguardKnowledgeBase/master/pages/02.general/10.why-is-adguard-better/banner.png)

AdGuard'ın bir diğer avantajı ise internet tarayıcınızdan ayrı bir uygulamadır (eklenti değildir). AdGuard tüm internet tarayıcılarında reklamları engeller. Hangi tarayıcıyı kullanırsanız kullanın; Google Chrome, Mozilla Firefox, Opera, Internet Explorer veya Yandex... Adguard ile sinir bozucu reklamları unutacaksınız.

Çok bilinmeyen bir tarayıcı kullanıyor olabilirsiniz. Farklı bir tarayıcı kullanmanız AdblockPlus ve Adblock için bir problem olabilir çünkü bu eklentiler yalnızca popüler olan internet tarayıcılarını destekler. Adguard ile bu problemleri yaşamazsınız, tarayıcınızı "Filtrelenen Uygulamalar" listesine kolayca ekleyebilirsiniz.

![](https://vgy.me/Spy3NZ.png)

Hepsi bu kadar değil! AdGuard; Skype, uTorrent, Spotify benzeri birçok uygulamada da reklamları engelleyebilir. Sadece "Filtrelenen Uygulamalar" listesine ekleyin ve uygulamayı yeniden başlatın.

Reklam engellemenin yanında AdGuard size daha farklı çözümler sunuyor. Bunlardan belkide en önemlisi kimlik hırsızlığı koruması! Bu modülün çalışma prensibi, sürekli güncellenen zararlı yazılım ve kimlik hırsızlığı sitelerinin kara listelerinin engellenmesi üzerine kuruludur. AdGuard, iki ana kaynağı kullanır. Bunlardan ilki Google SafeBrowsing, ikincisi ise AdGuard'ın kendi karaliste veritabanıdır. Sitelerin güvenliği ile ilgili verileri sürekli olarak izliyoruz ve filtrelerimizi hızla geliştiriyoruz.

![](https://vgy.me/7tnKcJ.png)

Bazı kullanıcılar Antivirüs yerine AdGuard'ı, bazıları ise Antivirüs ile beraber AdGuard kullanıyor. Hangi durumda olursa olsun, AdGuard ciddi bir şekilde internete bağlı olan bilgisayarınızın güvenliğini artırır.

Adblock ve Adblock Plus'ın sistem kaynaklarını neredeyse hiç tüketmediği konusunda yaygın bir yanlış anlama var. Ama gerçekten öyle mi?

Bunun için Google Chrome'un kendi görev yöneticisini açıp baktık, Sonuç;

![](https://raw.githubusercontent.com/AdguardTeam/AdguardKnowledgeBase/master/pages/02.general/10.why-is-adguard-better/task%20manager.png)

En basit ayarlarla ve etkinleştirilmiş "tek" filtre ile bu uzantıların 100 megabayt RAM tükettiğini unutmayın. AdGuard, daha fazla aracı çalışır vaziyette sunarken ve birden fazla filtre etkinken hemen hemen aynı miktarda kaynak tüketiyor.

Özetleyecek olursak;

**1. AdGuard, reklamları daha tarayıcınıza yüklenmeden önce engeller.**

**2. AdGuard, internet kotanızdan tasarruf yapar.**

**3. AdGuard, tüm tarayıcılar ile çalışabilir.**

**4. AdGuard; Skype, uTorrent, Spotify gibi sık kullanılan uygulamalarda bile reklamları engeller.**

**5. AdGuard sizi internette gezinirken zararlı sitelerden ve kimlik hırsızlığı sitelerinden (phishing) korur.**
